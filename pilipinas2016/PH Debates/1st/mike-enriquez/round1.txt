Sa panayam niyo, matatandaan sa dzBB, pinaliwanag niyo na karamihan sa inyong real estate na pagmamay-ari ay minana ninyo sa inyong ina at sa magulang. Pero sa inyong SALN, dalawa lang sa 13 real estate properties ang inilista ninyo bilang inheritance o mana. Paglilinaw ng inyong kampo Mr Vice President, maaaring tinatawag na land area ang pinagbasehan niyo sa inyong sagot, at hindi po ang bilang pero ang hindi pa rin nasasagot: kung hindi po minana, saan po nanggaling ang iba po ninyong 11 ari-arian at paano po lumago ang inyong yaman sa loob ng mahigit 3 dekada bilang isang opisyal ng gobyerno? Mr Vice President, mayroon po kayong 90 seconds.

Okay, salamat po, Mr Vice President. Senadora Miriam, ano naman po ang reaksyon niyo? Bilang isang opisyal ng gobyerno na mahaba rin nanungkulan Madam Senator, sa tingin niyo ba ay tinatawag na matter of public interest ang yaman at ari-arian ng isang opisyal ng gobyerno? May SALN di ba ho, Senadora?

Mr Vice President, gusto niyo po bang sagutin yung tanong ni Senadora?

Salamat po, Mr Vice President.

Okay, okay, okay, okay. Okay, okay. Okay, okay. Magtatapatan na po ngayon naman ay si Mayor Rodrigo Duterte ng Lungsod ng Davao at si Senadora Grace Poe. Mayor Duterte ito po ang tanong para po sa inyo. Unang tanong, sa inyong talumpati noong Nobyembre 22 beses po kayo nagmura Mayor, minsan niyo na ring inaming naharap kayo sa reklamong acts of lasciviousness. Sa makatuwid at noong na-interview ko pa kayo, sinabi niyo rin kayo po ay palamura, kayo po ay babaero, kayo po ay nakapatay na ng kriminal. Sa inyo po bang palagay Mayor dapat po ba kayong tularan ng mga kabataang Pilipino at ito ba sa tingin ninyo ang kaugalian na kailangan ng isang mamumuno po ng Pilipinas? Mayor, meron po kayong 90 seconds.

Sa pangalawang bahagi po ng tanong, sa palagay niyo ba dapat kayong tularan ng mga kabataang Pilipino as a leader Mayor?

Yung inyong kasyo ng acts of lasciviousness sa mga kababaihan, Mayor?

Isa pa, isa pang.. Mayor, sabi niyo may mga girlfriend kayo, dapat bang tularan yan ng mga kabataan?

Salamat po Mayor, salamat, malinaw. Senadora, Senadora Grace Poe, bilang isang babae at kandidato sa pagiging presidente, dalawa lang po kayo ni Senadora Miriam, ano po, ang pananaw ninyo sa ganyang istilo na yan ni Mayor Duterte?

Salamat po, Mayor meron po kayong 30 seconds para ‘wag magpigil. O sige po.

Salamat po, salamat po Mayor.

At ngayon naman, ang one on one po nina dating Secretary Mar Roxas at Bise Presidente Jejomar Binay. Secretary Roxas, ang tanong para sa inyo. Sa inyong mga panayam ipinagmamalaki ninyo ang nagawa ng Daang Matuwid katulad ng pagpapatayo ng mga silid-aralan o mga classrooms, ang programa ng DepEd, ang Pantawid Pamilyang Pilipino Program na pinamumunuan ng DSWD. Pero sa inyo namang panunungkulan bilang secretary ng DOTC at DILG, iniuugnay at nangyari daw ang mga kapalpakan sa pangangasiwa ng MRT at sa mga umano’y mabagal na pagkilos bilang hepe ng DILG tulad nung tumama ang super bagyong Yolanda. Base sa inyong track record sa DOTC at DILG, paano po niyo patutunayang kayo ay may kakayahang maging isang epektibong presidente ng Pilipinas? Mayroon po kayong 90 seconds, Mr Secretary.

Maraming salamat po, Secretary. Babalikan po natin si Vice President Binay. Mr Vice President, sang-ayon ba kayo sa sinabi ni Secretary? Matagal kayong naging miyembro ng gabinete, kasama niyo siya. Sige po, Mr Vice President.

Secretary Roxas meron pa ho kayong 30 seconds pa ho, sige po.

Maraming salamat po Mr Secretary. Diyan po nagtatapos Round 1 pa lang po ito. Mas mainit sa Round 2 dahil ang susunod nating tatalakayin mga kapuso ay ang kahirapan at pagpapabuti sa buhay ng mga Pilipino.

Nagbabalik po o magbabalik po ang PiliPinas Debates 2016.